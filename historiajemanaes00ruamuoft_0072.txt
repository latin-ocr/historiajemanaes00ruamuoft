rent: quod gratum accidit -Izzcddino‚ qui et in eam 'sententiam ipsi respondit

Mandavit tum Pascha suis parare convivium magnum in illo loco qui commer-v
cio cum Lothfalla constitutus erat et pecuniam multam dedit, qua omnis generis
cibi emerentur ct pararentur ac tentoria jussit erigi in adventum suum. Profectus
¹dein est, omnibus praeparatis, ad eum locum cum principibus quibusdam im-
perii Otsmzmici, quos secum habere solebat et omnibus copiis Sultanicis et ad
eum adpropinquavit Lothsalla stipatus ab amicis paucis, qui superabant ct co-
piis Caucabancnsibus, quibus accedebant Vesirus Izzeddini et Walius s. Abdal-
lac: comitabatur eum praeterea ad itineris finem omnis exercitus Sultanicus‚ quem
Pascha, honoris causa, ei obviam miserat. Tentorium Hasani ut tremebundus
intraverat, summo cum honore eum adfecit Pascha, qui et publice sua manu
enm induit vestibus honorificis, perfectae formae, Turcicis, interioribus et su-
pernis, ac pugione argento obducto eum ornavit: tum quoque ei dono dedit, quod
autea in ejus usum paraverat, tentorium strato et onmibus rebus necessariis in-
structum. 'Admodum familiariter tunc illo usus est, donec sedatus esset timor
et recessisset metus: deinde eum cum ipsius sociis largiter donatum ad convi-
vium duxit et cum eo et omnibus principibus et militibus est epulatus. Finitis
epulis concessit ei Pascha vexillum excelsum Sultanicum et iterum eum ornavit
veste honorifica ac constituit ei stipendium Sultanicum, quod meretur summus
signifer et insuper quovis aimo quingentas lances milio repletas ct centum lances
tritici. Denique dedit ei mille nummos aurcos et equum eximium cum ephippio,
antilena et monili ornatissimis, gladium pretiosum et tunicam pellibus sciurinis
circumdatam, simulque principes et milites lectos eum comitari jussit, honoris er-
go, ad Izzeddinum, quem invisere cupiebat.

Eo die traditum est Dzamarmarum, eratque is dies Martis, tertius m. Dzoulkaa-
dae anni 991 (a. d. 9 Novembris 1583): et post Lothfallae discessum, statim
Pascha illud adiit et circumiit et intus omnia inspexit: deinde disposuit ibi prae-
sidium militum cum praefecto, et cuni militum ducibus et principibus omnihus,
Arabibus et exteris, introiit castelli templum et ibi preces effudit ct concionem
habuit ex auctoritate et nomine Sultani. Exinde victoriae nuntios ablegavit in
omnem Jemanam, Sanaac incolis mandavit festum septem dierum celebrare, et
per litteras Izzeddino haec onmia retulit, ad quem eodem ferme tempore Loth-
falla accessit. Adiit hic autem non tantum Izzeddinum et fratres suos, qui Cau„
cab-ani degebant aut aliquamdiu commorabantur, sed et Hoseinum Paschae filium,

qni honorifice eum excepit et quinto post ejus adventum die Caucabanum reli-
quit

