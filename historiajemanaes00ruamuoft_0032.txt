-re-...a

eum legatum cum litteris , in quibus orabat eum per 'pristinam amicitiam et suam
affinitatem, ut pacem et concordiam quaereret secum et etun Hasano Pascha;
memorans quoque eum non posse esse *salvum ‚ si Sultani exercitum aggrederetur
aut ad se arcesseret, siquidem verendum esset ipsi, ne a sociis destitutus, quo-
rum cuique sua regio erat defendenda, solus cum copiis Sultanicis cogeretur bel-
lum gerere. Legato vero aditus ad Alium Jahjam non dabatur, neque ullum ob-
tinuit Izzeddinus ad litteras suas responsum.

Interea omni opera copias instruxerat Hasanus Pascha et, licet Hoseini patris
ejus obitus in Aegypto paullulum inceptum opus impedivisset, eodem tamen
mense Schabano omnia ad bellum adversus Mohammedem f. Nasiri gerendum
erant parata.

Sub id tempus ad ejus partes transiit Mothahherus f. Schowaiae: deserebat is
Moliammedem, quocum paullo ante foedus inierat: quod tamen nemini mirum
accidit, quandoquidem inter illos principes eorumque gentes vetus esset simultas
,et ab antiquo ternpore odium, quo omnis amicitia et societas sincera omnino im-
pediebatur. Magis vero plurimos movit Lothfallae ad imperium Sultanicum a
fratre Alio Jahja defectio, saltem inclinatio et obsequii Sultano praestandi pro-
missio. Hic enim, simulac discesserat a fratre , petierat arcem suam Cahlanum
al-Scharaf et, cognita Mothahheri s. Schowaiae fortuna, quem militum prae-
sectum constituerat Hasanus et magnis donaverat muneribus , ipse ad illius exem-
plar Sultani partes palam amplexus est. Quod ut apertum esset et notum, litte-
ras misit ad Pascham, quibus obedientiam irnperio Sultanico ultro est pollicitus;
quumque illo tempore Dzamarmarum ³ urbem suam adire vellet, ejus itineris
veniam ab Hasano petivit3 quam lubenter ei concessit Pascha, sapientissimum
ejus obsequii consilium summis efferens laudibus.

Exeunte ergo mense Schabano anni 989 (sive Sept. 1581) exercitum Sultani-
cum ex Arabihus et Tui-cis compositum Hasanus dimisit Sanaa adversus Dhafarum
et Dhahiram, ut bello aggrederetur Mohammedem s. Nasiri, principem Djosae,

qui eo in tractu commorabatur. Multi Arabum principes , Hasani socii, huic
exercitui sponte sua sc adjunxerunt, inter quos eminuerunt Haidarus b et Mo-
thahherus s. Schowaiae, quibus largum concesserat Hasanus stipendium, illorum
muneribus excelsis conveniens.

Pri-

 

