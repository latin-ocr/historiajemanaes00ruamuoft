—114—

multis. Erat enim inter eos firma et sincera amicitia, quam inierant, vivo adhue
Mohammede f. Schamseddini‚ quum in agro Ilauschani castra posuisset Mustapha
in superiore Tsolae obsidione, quamque deinceps semper servaverant et coluerant.
Ingressi domum quandam et ex Mustaphaemore dimissis omnibus c conclavi, quod
intraverant, de rebus Ibrahimi diu egerunt et omnia, quae faciunda videbantur,
constituerunt. Finita consultatione rediit Mustapha ad castra sua, postquam
Schamseddino Caucabanum redeunti egregia donaverat munera, inter alia annu-
lum, quem gestare solebat ipse, cujus pretium trecentorum erat nummorum au-
reorum.

Sinanus autem postquam cognovit frustra Alium Jahjam omnia conatum esse, ut
Ibrahimo deditionem castelli Tsolae persuaderet, finem fecit colloquiorum et
commercii omnis et paravit se ad iter faciendum Sanaam cum Alio Jahja. Die
ergo 17 Djomadae (a. d. 6 Junii) profecti sunt ad Paschae sedem, quumque
Hasano nuntiatum esset eos advenire et appropinquare, jussit eos unum diem
commorari in Dhilaa, ut interea pararetur exercitus SultanieuS‚ qui Alio Jahjae
occurreret eumque honoris causa comitaretur. Altero igitur die ex quo Tsolam
illi reliquerant jussit Pascha filium Hoseinum Beg et omnes principes et magna-
tes cum copiis Sultanicis, quae Sanaae erant, obviam ire Alio Jahjae usque ad
Mindjalum‚ et intravit eo die Tsolae quondam princeps Paschae sedem cum multo
honore et magna pompa. Ad Gomdanum ut advenit in praesentiam Paschae , ac-
eeptus est ab illo amicissime, quin manu ejus prehensa coram omnibus eum am-
plexus est Hasanus. Affecit deinde eum multo honore donavitque eum duabus
vestibus pretiosissimis et honorificentissimis, quas Sultanus quondam Paschae do-
no dederat, et benignissime se gessit erga ejus itineris comites. Hinc ad convi-
vium eum adduxit splendidum, quod in ejus adventum paraverat, et in Sinani
domo Sanaae eum habitare jussit cum comitatu suo. Postridie vero iterum
vestimenta multa varii pretii, duos equos Arabicos praestantissimos, gladium
eximium et trecentos nummos aureos ad eum misit: nec desiit benefieiis eum
cumulare et quotidie eum ad se amice arcessere, donec sedatus esset ejus animus
et sine taedio aut aegrimonia in Paschae praesentia versaretur. Ibrahimus in-
terea f. Mothahheri misit, post discessum Sinani et Alii Jahjae a castris Tsola-
nis, quendam e principibus, quos secum habebat, ad Defterdarium Mustapham
et Ahmedem f. Mohammedis s. Schamseddini et per eum hosce principes rogavit,

ut mediatores essent inter se et Paseham in omnibus, quae pertinerent ad castelli
Tse«

