illi milites tradere hanc arcem, nisi adesset Hasanus ipse , cnjus 'integritas et
justitia non minus crant cognitae, quam liberalitas et in condonando benignitas.
Eorum desiderio satisfecit Pascha et Sanaa illuc profectus in deditionem eos acce-
pit; neque tantum fidei et integritatis suae famam confirmavit, sed et Lothsallae
filium veste honorifica ornavit et singulos milites vestimentis et nummis argenteis
donavit. Castellum autem Kahranum tribus gaudebat portis et viae ad eas du-
centes excisae erant in rupe, ita ut passim singulis tantum hominibus essent per-
viae. In media ejus porta pendebat capillorum forfex, qua ad ignominiam ton—
deretur barba praefecti illius, qui hane arcem huc usque invictam hosti traditurus
esset: illius tamen nunc nullus erat usus, quandoquidem Lothfallae filius, Kahrani
praefectus, cum Hasano Sanaam se converterit. Noctu hanc urbem intravit
Ilasanus, ne populus videret formam et faciem mirabilem, qua Lothsallae filius
gaudebat: fieri enim non poterat, quin, qui eum vidisset, inclinaret ad illum.
Cum ergo omnis Lothi'allae regio omniaque illius loca munita, excepto Dzamarss
maro, in potestatem venerant Hasani, arctissime illud castellum, quod per vim
capi non potuit, cingendum curavit Pascha eumque in finem, ad exemplar urbis
circum Modaam exstructae , Dzamarmarum circumdari jussit domibus continuis,
quas Sultanici habitarent milites. Brevi quoque id est effectum, nequidquam
repugnantibus Dzamarmarensibus, quorum ita spes commeatuum advehendorum
prorsus evanuit et simul salutis exspectatio multum diminuta est, quum in aperto
esset sore ut exercitus Sultanicus urbem circumsideret, donec eam cepisset.
Varia tunc acciderunt, quae efficerent ut obsessi animum desponderent: ne-
quidquam huc usquc audacter oppugnaverant Sultanicum exercitum, militum
numero multo se superiorem3 et vix perfecta erant castra in urbis modum circum
Dzamarmarum exstructa, quum prodigium inauditum superstitioso populo urbis
interitmn cecinerit. Apparuit enim, media quadam nocte , cum primum ab omni
parte clausa erat urbs cum castcllo‚ atra nubes quae contra ipsum castellum in-
gentem effudit multitudinem animalculorum alatorum ex genere locustarum flava-
rum, ita ut repleverint parietes et omne tectum: quod inauditum et novum pro-
digium omnium animos horrore replevit et metu futuri interitus. Ad auroram
sequentis diei, quum Lothsalla cum nonnullis cohortibus expeditionem voluit
suscipere et irrumpere in castra Sultanica ‚ id agmen, cum in eo esset ut e
Dzamarmari porta erumperet, tantum non omne interiit. Cecidit enim, eo
ipso tempore et loco, ingens fragmentum montis imminentis, quod multos inte-
remit. His territi prodigiis noluerunt dein Dzamarmarcnses pugnam committere
tir 2 et

