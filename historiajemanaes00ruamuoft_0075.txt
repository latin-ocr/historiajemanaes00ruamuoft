...59-

'potentiae jecerat quondam Ezdemirus Pascha, qui illum regioni Moajjeditarum
praefecerat sub finem praefecturae suae et exsuli Ahmedi quam maxime faverat.
Illo enim Pascha regnante Nasirus s. Ahmedis, princeps Djofae, pater Mohamme-
dis illius, quem ab Hasano Pascha subactum fuisse capite primo memoravimus,
defecerat ab imperio Otsmanico illiusque socios bello erat adortus. Primum qui-
dem filios Sehowaiae adgressus erat eosque e terris, quibus imperabant, ejece-
rat3 dein se converterat ad Hoseinum s. Abdallae al-Moajjedi, quem cum illius
filio Mohammede fecerat captivum cujusque terras occupaverat; denique continuo
crescente ejus potentia omni Moajjeditarum regione erat potitus, illam stirpem
ejecerat e regione patria ct illorum sedem deleverat, cujus portas transvehi cura-
verat versus Djofam. Alii quidem exsules Moajjeditae alio, Ahmedes vero se ver-
terat ad Pascham Ezdemirum, a quo post multas querelas auxilium petiit contra
Nasirum f. Ahmedis. Pascha vero aliis negotiis implicatus primo rem distulit et
stipendium Sultanicum ei concessit, donec ejus rem in integrum restituisset: dein
vero ejus causam magis curavit et bello Nasirum adgressus, recuperata urbe Saada
et Moajjeditarum regione, Ahmedem in patriam reduxit, cujus illum constituit
praefectum et principem cum stipendio Sultanieo aliisque beneficiis, quae jure
hereditario post illum ad ejus posteros transirent. Quamdiu ergo Ezdemirus
praeerat Jemanae, in fide et societate imperii Otsmanici mansit Ahmedes: sed
statim post ejus discessum rebellavit adversus Paseham et urbis Saadae praefe-
ctum bello petivit. Nequidquam autem id temporis conatus cst celeberrimae iHius
urbis potiri, quandoquidem eodem anno, qui erat primus praefecturae Paschae
Mustaphae al-Jr‘asschar, ab exercitu Sultanico victus et intra ditionis suae fines
repulsus est. Non tamen idcirco ab incepto abscessit suo, sed dein, regnan-
te Morado Pascha, hoc consilium est exsecutus et Saadam expugnatam fecit
suam sedem. Spatio vero quod inter Mustapham al-Nasschar et Moradum inter-
cessit, sedulo usus erat ad vires suas continuo augendas quod egregie illi cesserat:
solebat autem omnem regionis suae proventum in tres partes dividere aequales,
quarum primam in exercitus sui usum erogabat, alteram legatis ad eum missis,
aulicis suis et aliis dono dabat3 reliquam tertiam partem in aerario reponebat, ut
ea opportuno tempore uteretur. Ita quidem constanter agendo potestatem suam
sensim auxit3 quumque per Moradi Paschae imbecillitatem insurgendi occasio
cum fausti successus spe ei dabatur, fecerunt divitiae, ut continuo cresceret ejus

cum robore potentia.
Π 2 Ut

